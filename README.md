# Junior programer/ka

Pri kraju si s faksom? Dosta ti je teorije, laboratorijskih vježbi i tutorijala,
tražiš priliku za stjecanje pravog programerskog iskustva? Želiš li napraviti
taj sljedeći korak u svojoj karijeri i pridružiti nam se u rješavanju stvarnih
poslovnih problema? Želiš li biti dio tima koji će ti pomoći u usavršavanju
postojećih vještina i stjecanju novih?

> Imamo slobodno radno mjesto za tebe!  Prijavi se i postani dio našeg tima.

Mi smo mala rastuća firma, koja se bavi razvojem web aplikacija, sjedište firme
je u Švicarskoj, a u Čakovcu imamo hrvatski tim koji traži nove članove.

## Što bi bio tvoj posao?

To zapravo ovisi o tebi, o tvojim sklonostima i napretku. Nije potrebno znati
sve navedene tehnologije, imat ćeš dovoljno vremena da se s njima dobro upoznaš.
Isto tako, možeš samostalno odabrati na kojem dijelovima sustava želiš raditi.
Neki od njih su:

- **Back-end sustav**, u potpunosti razvijen pomoću PHP programskog jezika i
  upotrebe rješenja iz najbolje prakse. Obuhvaća potporu širokom rasponu
  poslovnih procesa, od platnih transakcija i korisničkih pretplata preko
  prometa online marketinga pa sve do API sučelja za pojedine proizvode.
- **Produkcija** konačnih web proizvoda temeljena na WordPress platformi.
  Obuhvaća upravljanje više web mjesta u Multisite WP okruženju, razvoj web
  stranica na front-end strani i integracija s glavnim sustavnom na back-end
  strani.
- **Rad sa sljedećim tehnologijama:**
  - PHP, JavaScript
  - MySQL, Google Cloud Datastore
  - Redis, Memcache
  - Google Cloud Platform i Amazon Web Services
  - Debian GNU/Linux
  - Git

Ako poznaješ neke druge tehnologije za izradu weba (primjerice Spring, .NET,
Django; pa čak i frontend tehnologije kao React, Vue.js, Angular...) - smatramo
da su ta znanja itekako primjenjiva na našim projektima i stoga se nemoj
ustručavati prijaviti.

## Što tražimo od tebe?

Radno iskustvo nije potrebno, s obzirom da se javljaš na poziciju početnika.
Poželjno je da si nedavno završio/la faks ili to planiraš u skoro vrijeme.

Zapravo, jedina stvar koju tražimo kod tebe je tvoj potencijal i želja za
napretkom. Ukoliko imaš ono što je potrebno nećeš imati problema to nam pokazati
na svoj način. Ipak preferiramo da nam pokažeš svoj rad, bilo kakav kod koji si
samostalno napisao/la kojim ćeš nam pokazati svoju vještinu programiranja.

Možeš nam predstaviti jedan projekt u kojemu ćeš pokazati Web aplikaciju koju si
napravio/la ili neki drugi kod koji smatraš relevantnim. Naravno, svi osobni i
studentski radovi su dobrodošli, sve dok su vezani za programiranje i ti si im
autor, u slučaju da se radi o timskom radu bitno je naznačiti svoj dio.

Molimo pošalji nam, ukoliko je to moguće, link za pregled projekta u pogonu i
izvorni kod, poželjno na git repozitoriju.

## Što nudimo?

- Ležernu radnu atmosferu
- Stalno zaposlenje i primanja u skladu s iskustvom, doprinosima i zalaganjem
- Mogućnosti konstantnog učenja uz mentorstvo
- Fleksibilno radno vrijeme
- Iskustvo rada u međunarodnom timu
- Iskustvo rada na globalnom tržištu
- Korištenje metoda najbolje prakse u razvoju Web aplikacija i mobilnih platnih
  sustava
- Konferencije

> Iskusni programeri se također pozivaju na prijavu, dodatno iskustvo i znanje
> biti će dodatno nagrađeno.

## Kako se prijaviti?

Ukoliko ti se sviđa što si pročitao/la i želiš postati dio našeg tima, pošalji
nam svoj CV na email adresu
[development@vastools.com](mailto:development@vastools.com?subject=Prijava%20za%20posao)
i priloži reference na svoje radove i linkove na relevantne profile (GitHub,
Upwork, LinkedIn...), odnosno sve ono za što smatraš da bismo trebali pogledati.

Rok prijave: **01.02.2021**

VAS Tools AG, Switzerland
